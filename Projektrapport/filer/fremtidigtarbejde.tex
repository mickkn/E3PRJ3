\chapter{Fremtidigt arbejde}

Fremtidigt arbejde for prototypen kunne være at udarbejde et mere kompakt design. Afstanden imellem Master og Enhed skal udvides så Enheden kan være placeret ved hvert golfhul, og Masteren er placeret i en af golfbanens bygninger, hvorfra greenkeeperen kan styre systemet. Denne kommunikation kunne med fordel være trådløs. Ydermere bør der produceres flere Enheder og komponentpakker således at samspillet kan vises for kommende kunder. 

Den midlertidige pumpeløsning bør udskiftes til en fast vandforsyning og sprinklerne skal i stedet styrers af magnetventiler. 

Systemet er pt. ikke sat op til at kunne håndtere flere Enheder. Hvis systemet skal videreudvikles ville dette være et vigtigt punkt. Derudover mangler fejlhåndtering og filstruktur på Masteren. Det er tiltænkt at Enhederne samt loggen skal gemmes i filer, således at data ikke mistes hvis Masteren slukkes.

En yderligere udvidelse af systemet kunne være en app, så greenkeeperen kan styre systemet fra en ekstern enhed. Sprogvalg på Masteren kunne med fordel være en funktion, således at produktet bliver attraktivt på det globale marked, og kan sælges i større omfang.