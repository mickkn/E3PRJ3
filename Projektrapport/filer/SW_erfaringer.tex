\section{Softwareerfaringer}

I software-gruppen har vi for første gang stiftet bekendtskab med at skabe et GUI. Dette er lavet i Qt frameworket som det også er første gang vi arbejder i. Vi har for første gang haft en integreret versionsstyring, i form af Git, i vores udviklingsværktøj (Qt Creator), hvilket viste sig at være meget brugbart. Generelt har arbejdet med Qt og Qt Creator været en fornøjelse, da dokumentationen for frameworket er så veludført. Vi har fået en bedre forståelse for hvordan signaler og events fungerer i et event-drevet system.

I modsætningen til forrige år, har vi også haft flere mennesker inde over programmeringen. Hardware-gruppen har fået til opgave at lave drivere til deres hardware. Software-gruppen har lavet dokumentationen så hardware-gruppen havde et udgangspunkt til deres implementering. Det har virket rigtig godt og viser at hvis dokumentationen er i orden, kan arbejdet uddelegeres til andre som ikke har været med til at udtænke arkitekturen.